Autotrascript.cloud
===================

Questo repository contiene tutto il codice sorgente (e files vari) con cui ho costruito https://www.autotranscript.cloud/

Il sito non è più utilizzabile a seguito delle modifiche che Uninettuno ha fatto sui propri server. ***Ho ricevuto richieste di aiuto da parte di studenti non-udenti.*** Da solo non posso fare molto e comunque sul sito di Uninettuno non entro più da tempo... *ma se qualcuno tra gli studenti di Uninettuno ha possibilità di comprendere e modificare il codice e soprattutto volontà di voler aiutare il prossimo, allora può prendersi carico di questo progetto per provare a renderlo di nuovo utilizzabile e utile.* Chi lo desidera, può fare un fork di questo progetto per provare a lavorarci sopra.

**Se qualcuno riesce ad ottenere qualcosa di funzionante partendo da questa base di codice, può chiedermi di provare a caricarlo su autotranscript.cloud, oppure può usarlo su un proprio sito.**

Dal mio punto di vista, il target di questo progetto è e dovrebbe rimanere l'aiuto gratuito delle persone non-udenti (e più in generale l'aiuto degli studenti di Uninettuno che hanno bisogno di trascrizioni). Il server non mantiene in memoria gli mp4, né permette di caricarli, sia per evitare abusi, sia per evitare sovraccarichi (tanto più che esso gira a mie spese), però usa un sistema di hashing nel nome delle cartelle che permette di recuperare immediatamente la trascrizione di una videolezione già precedentemente processata, senza neanche bisogno dell'uso di un database.

Per quanto riguarda la licenza d'uso del software, esso è composto da parti diverse che hanno licenze diverse, ovvero: JWPlayer è un software proprietario che richiede un'apposita licenza (quella attualmente indicata nel codice sorgente è valida solo per i miei siti), Autosub ha licenza MIT, tutto il resto (cioè la parte che ho scritto io) ha licenza CC0 (vale a dire "Donazione al Pubblico Dominio").

Per quanto riguarda i requisiti lato server, io ho usato Ubuntu Linux Server 16.04 LTS.

Grazie per gli eventuali contributi,
Francesco Galgani

